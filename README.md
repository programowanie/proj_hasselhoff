#Bogdanowicz Dominik 

Mój projekt ma za zadanie symulować podstawowe mechanizmy ekonomiczne w przykładowej miejscowości o nazwie _Hasselhoff_. W projekcie chciałbym się skupić głównie na symulacji obrotu pieniądza w małym społeczeństwie. W mieście znajdować się będzie kilku usługodawców: rolnik, sprzedawca,  piekarz, fabrykant, właściciel baru. Miejscowość zamieszkuje pewna ilość osób, pracujących u poszczególnych usługodawców. Każda osoba w mieście miesięcznie wydaję pewną ilość kapitału na poszczególne potrzeby: jedzenie i rozrywkę. 

Ilość wydanych pieniędzy będzie generowana losowo co miesiąc, dla każdej osoby, z zadanego przedziału liczb. Będzie istniała minimalna wartość która będzie musiała zostać wydana na jedzenie, aby osoba przeżyła dany miesiąc. Ilość pieniędzy wydanych na rozrywkę w danym miesiącu również będzie generowana losowo z zadanego przedziału. Czym większa ilość pieniędzy zostanie wydana na rozrywkę tym większy będzie parametr efektywności w pracy, który bezpośrednio będzie przekładał się na możliwość zwiększenia lub zmniejszenia zarobków. Ponieważ wszyscy usługodawcy w mieście Hasselhoff sprzedają swoje usługi również poza jego granicami, co miesiąc do miasta będzie napływał nowy kapitał. Dodatkowo w symulacji będzie można uwzględnić zdarzenia losowe takie jak susza (zwiększenie wydatków na jedzenie, mniejsze zarobki ludzi pracujących na roli), czy awarie w fabryce (zmniejszone zarobki ludzi pracujących w fabryce).  Po każdym miesiącu wyświetlany będzie bilans pieniężny usługodawców (ich zyski lub straty), oraz poszczególnych osób przez nich zatrudnionych.
